+++
title = "Şairi olmayan bir semt"
date = 2018-10-21T00:00:00


[header]

+++

### Şairi olmayan bir semt
Hep önüne bak diyorlar <br/>
Yaşanmış olanı hatırlamamak üzerine dev konferanslar veriliyor...<br/>
Anılara hürmetsiz bir edayla, <br/>
Yaşanacak olanı kucakla! diye haykırıyor şehrin çeşitli diyafonları <br/>
Geçmiş geleceğe çoktan küsmüş...<br/>
Aldırmayışın yeni adı 'huruz' olmuş burada<br/>
Ve her saat bir yürek harcanıyor<br/>
Şairi olmayan bu semtte<br/>
Kimbilir ne aşklar söndürülüyor,<br/>
Her köşe başında duran acil durum reklam tabelalarında...<br/>
<br/>
Cep ceketin, ceket sahibinin yalancısı...<br/>
Farzet ki bu şehrin cebine düşmüş bir kelebeğim<br/>
Ne var, ne de yok gibi, <br/>
Ne sarılmışlıklardan bahsediyor olacağım, <br/>
Ne de gözlerine saatlerce şiir yazabiliyor olmamı...<br/>
Sen, <br/>
En iyisi bir fırtınada bıraktığın gibi,<br/>
Sen,<br/>
sanki hiç gözlerimde kaybolmamış gibi,<br/>
Unutumadan,<br/>
Hatırlamadan değil belki,<br/>
Hatırlayarak unut beni... <br/>

### Ömer F. Bodur