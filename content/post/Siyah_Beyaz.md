+++
title = "Siyah ve Beyaz"
date = 2019-03-16T20:29:00


[header]
image = ""
caption = "dd"

+++
Her yeni resmin elime ulaştığında 
Çaresiz değiştiriyorum en sevdiğim rengi
En son siyah kurdelelerin dokundu
Ve beyaz zambaklar arkasında sen

Burada yoksun ya şu an
Ayaklarım bastırılan bir isyanın manifestosu gibi
Ne yana gitsem Güney
Sonra okyanusu soluna alan bir eda

Dolap içi aynamda saklı bu sızının her türde frekansı
Sen aklımdayken bakamıyorum öyle
Jilet gibi kayarım diye korkuyorum
Bir eksenden, öteki bir göz altı benine

Prenses gibiydin, Rapunzel’in belki Asyalı çok üst bir modeli
Henüz bu kadar yükselmedi hiçbir dağ
Bal gibi damlayabilen uzun bir kıtada
Daha önceden aşık olunan dümdüz havzalarından 
Geçerken çok kültürlü bir kargaşaya
 
Öksürüğümü geçiremiyor,
Kabuk ve içindeki vitamin aldığım portakalın 
Henüz sen var ve yok arasındayken
Bilim yollu göndermeler yapıyorum
Bu derin kökenli yüzey kabarıklığına

Ve hazırlanıyor aldığım güller bu baharda açmaya
Birisi pembe, diğeri ötekinden daha aşk renginde
Kışa denk gelen
Alt-üst olmuş bir iklimde
Aşağıdan başını göğsüme yaslandıracak bir kuvvet
Çıkıp bizi buluncaya dek.

Ömer F. Bodur

### Ömer F. Bodur